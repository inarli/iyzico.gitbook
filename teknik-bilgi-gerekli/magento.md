---
description: >-
  Adobe firması tarafından geliştirilmesine devam edilen dünyaca ünlü eticaret
  platformu
---

# Magento

Magento, açık kaynaklı ve özgür bir e-ticaret web uygulamasıdır. İlk sürümü 31 Mart 2008 tarihinde duyurulan Magento, binlerce çözüm ortağı tarafından desteklenen ve dünya çapında 150.000'den fazla işletme tarafından kullanılan açık kaynak kodlu bir e-ticaret platformudur.

iyzico, her ödeme metoduyla uyumlu, her sistemle barışık altyapısını geliştirmeye ve kullanıcıları için avantajlı hizmetler sağlamaya devam edecektir.

Partnerlerimizden [Kahvedigital](http://kahvedigital.com/) tarafından geliştirilen ve [github.com/kahvedigital](https://github.com/kahvedigital) hesabında bulunan modüllerden, websitenizin altyapısına uygun olan modülü aşağıdaki link üzerinden indirebilirsiniz.

[Magento 1.9 modülü](https://github.com/kahvedigital/iyzico-magento/archive/master.zip)

**Magento 1.9 modülünü nasıl entegre edeceğim?**

1. İndirdiğimiz modülün içindeki dosyaları Magento'nun çalıştığı dizinine yükleyin.
2. Sistem-&gt;Önbellek Yönetimi menüsünden Magento'nun ön belleğini temizledikten sonra, Sistem-&gt;İndeks Yönetimi bölümünden güncelleme gerekiyorsa güncellemeyi tamamlayın.
3. Sistem-&gt;Ayarlar-&gt;Ödeme Yöntemleri menüsünden iyzico modülüne tıklayın.
4. iyzico Kontrol Panelinize giriş yapın. Sağ üstteki Ayarlar sekmesinden API Key ve Secret Key değerlerinizin olduğu menüye giriş yapacaksınız. Bu değerleri Magento'daki yönetim sayfanızda ilgili alanlara kopyalayın.
5. Form Class ayarından ödeme sayfasının "Responsive" veya "PopUp" olarak seçimini yapın.
6. Kaydet butonuna bastıktan sonra iyzico'yu kullanmaya başlayabilirsiniz.
7. Kurulumu bitirdikten sonra gerçek kredi kartınızla 1TL – 3TL aralığında test işlemler yapmanızı öneririz.

3D Secure olmayan ödeme: tek çekim ve taksitli

3D Secure olan ödeme: tek çekim ve taksitli

Ödeme iptali

Ödeme kırılımı iadesi

Yaptığınız test ödemesini iyzico Kontrol Panelinizde bulunan "İşlemler ve İadeler" menüsünden kontrol edin.

Bu işlemleri yaparak modülü web sitenize kurduktan sonra, iyzico Entegrasyon Ekibi'ne mesaj gönderebilirsiniz. Ekip, sizden bilgi aldığında hesabınızı canlıya alarak aktif ticarete başlamanızı sağlayacaktır.

